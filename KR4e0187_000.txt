# -*- mode: mandoku-view; -*-
#+TITLE: 念菴文集
#+DATE: 2015-08-25 00:24:43.787243
#+PROPERTY: ID KR4e0187
#+PROPERTY: BASEEDITION WYG    
#+PROPERTY: JUAN 目録
<pb:KR4e0187_WYG_000-1a>¶
欽定四庫全書　　　　　集部六¶
　念菴文集目録　　　　　别集類五(明/)¶
　　巻一¶
　　　策¶
　　　表¶
　　　疏¶
　　巻二¶
　　　書¶
<pb:KR4e0187_WYG_000-1b>¶
　　巻三¶
　　　書¶
　　巻四¶
　　　書¶
　　巻五¶
　　　記¶
　　巻六¶
　　　雜著¶
<pb:KR4e0187_WYG_000-2a>¶
　　巻七¶
　　　論¶
　　巻八¶
　　　銓著¶
　　巻九¶
　　　傳¶
　　巻十¶
　　　説¶
<pb:KR4e0187_WYG_000-2b>¶
　　　辨¶
　　　箴¶
　　　銘¶
　　　跋¶
　　　贊¶
　　巻十一¶
　　　序¶
　　巻十二¶
<pb:KR4e0187_WYG_000-3a>¶
　　　譜序¶
　　巻十三¶
　　　行狀¶
　　巻十四¶
　　　墓表¶
　　巻十五¶
　　　墓志銘¶
　　巻十六¶
<pb:KR4e0187_WYG_000-3b>¶
　　　墓志銘¶
　　巻十七¶
　　　祭文¶
　　巻十八¶
　　　梁文¶
　　巻十九¶
　　　古詩¶
　　巻二十¶
<pb:KR4e0187_WYG_000-4a>¶
　　　排律¶
　　　絶句¶
　　巻二十一¶
　　　五言律¶
　　巻二十二¶
　　　七言律¶
　　　　(臣/)等謹案念菴文集二十二巻明羅洪先撰¶
　　　　洪先字達夫吉水人嘉靖己丑進士第一人¶
<pb:KR4e0187_WYG_000-4b>¶
　　　　官至左春坊贊善隆慶初贈光禄寺少卿諡¶
　　　　文恭洪先不及見王守仁而受學於其鄉人¶
　　　　李中中之學出於楊珠故其説仍以良知為¶
　　　　宗後作守仁年譜乃自稱曰門人不免講學¶
　　　　門户之習其學惟静觀本體亦究不免於入¶
　　　　禪然人品髙潔嚴嵩欲薦之而不得則可謂¶
　　　　鳳翔千仞者矣其集初刻於撫州再刻於應¶
　　　　天最後諸門人編為此本而門人胡直序之¶
<pb:KR4e0187_WYG_000-5a>¶
　　　　稱其學凡三變文亦因之初效李夢陽既而¶
　　　　厭之乃從唐順之等相講磨晩乃自行己意¶
　　　　其答友人書取譬於水謂古之人有能文者¶
　　　　必其中有自得實見斯道之流行無所不在¶
　　　　雖欲不為波濤湍瀾之類不可得斯亦有見¶
　　　　之言也此本為雍正癸夘其六世孫繼洪等¶
　　　　重刻洪先之裔乃名洪理不可曉豈誤解不¶
　　　　逮事則不諱耶乾隆四十三年五月恭校上¶
<pb:KR4e0187_WYG_000-5b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4e0187_WYG_000-6a>¶
念菴文集原序¶
文者聖人不得已而用之是故文非聖人不能柄也自¶
孟氏沒道術大裂文王孔子之文湮閼不著百氏襍出¶
竄竊工巧而文柄遂旁落於能言者之家近代儒者所¶
著若易通西銘若定性書易傳序彼能言者無容喙矣¶
降是則不免於萎薾而近俚彼其視之不引而去則曰¶
此文之别種此豈細故哉道術不一而枝末之析太繁¶
也且語道果誰昉乎虞書不云道心惟㣲既曰道心則¶
<pb:KR4e0187_WYG_000-6b>¶
外心求之者未可以語道也既曰惟㣲則枝末承之者¶
未可以識心也故語道莫善於一莫不善於析方其析¶
之唯恐不至而不知萎薾近俚之言諷若摶沙彼傑然¶
好言者且唾之矣惡能使繹而行之孟子曰言近而指¶
逺者善言也守約而施愽者善道也夫唯不約是以不¶
近此道術之益裂文柄之益落盖交相厲也此亦儒者¶
之過也國家自𢎞治正徳以前棟道之儒不嫺於文柄¶
文之士不究於道盖亦不免於交厲之失唯白沙陽明¶
<pb:KR4e0187_WYG_000-7a>¶
二公之為道也巋然獨得於本心之㣲故其言不下帶¶
指逺辭逹有非能言之士所㡬念菴先生生兼江陕之¶
秀挺出二公之後年甫十三己慕為古文比十五遂憗¶
然以斯道為任方良知之學之既流也髙者憑几寂照¶
而曰在是矣其次則或認識解氣機為良知之流行先¶
生始嘗惑之既而悔曰惟無欲而後入㣲惟㣲而後知¶
無不良今皆以欲機合㣲體将求道心不可得也故既¶
壮之後其學一主無欲所舉主静歸寂辨荅數千言要¶
<pb:KR4e0187_WYG_000-7b>¶
皆不踰其㫖力踐之二十餘年然後廓然大悟沛然真¶
得始自信於不惑之地所著異端論盖其徴也其教學¶
者恒取證於静無動有之語乆之徳與年偕邁矣則曰¶
是未始有夫存與不存者又焉有夫動静之有無寂感¶
之先後盖致㣲而一上逹天徳非膚學者能測也嘗試¶
窺之先生之學凢三變而文亦因之先生少學文倣李¶
空同棄之曰是未見端委者既入宫竂又與唐荆川趙¶
浚谷相講磨大放於文乆之語直曰吾無意為之矣移¶
<pb:KR4e0187_WYG_000-8a>¶
荅友人取辟於水曰古之人有能之者必其中有自得¶
實見斯道之流行無所不在雖欲不為波濤湍瀾之類¶
不可得也以是知先生之於文所謂一以貫之者也夫¶
子曰文不在茲直於先生亦云文若干巻舊刻諸撫又¶
刻南畿咸漏而泛先生病之邑前令王君少方将營刻¶
以内召未果今令蘓君誠齋以先生生平力於道匪徒¶
力文宜慎擇語學者彚編以相警發監司施君華江聞¶
曰先生之文孰非道也宜併刻之乃徴吏部曽君見䑓¶
<pb:KR4e0187_WYG_000-8b>¶
偕及門士分校語學各體其他酬應諸雜著綂凢若干¶
巻蘓君屬直序其端直慚從游之久既未聞道又焉知¶
文乃為著其崖略後之誦繹有知文柄必出道術則二¶
三君子之嘉惠斯文功不𦕈矣悲夫先生之道未逮大¶
行然見諸家邦徴諸遐邇皭然而經乎世明物察倫盡¶
性逹命咸出無欲之體可以考堯舜孔孟不繆質天地¶
鬼神不疑百世俟聖人不惑者也奚俟直云¶
