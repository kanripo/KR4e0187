# -*- mode: mandoku-view; -*-
#+TITLE: 念菴文集
#+DATE: 2015-08-25 00:24:44.287546
#+PROPERTY: ID KR4e0187
#+PROPERTY: BASEEDITION WYG    
#+PROPERTY: JUAN 卷二十一
<pb:KR4e0187_WYG_021-1a>¶
欽定四庫全書¶
　念菴文集巻二十一¶
　　　　　　　　　　　　明　羅洪先　撰¶
　　五言律¶
　　　奉家君命遣入侍感述¶
唱第金鑾陛傳宣赤芾衣風雲真忝竊犬馬奈孤微萬¶
里丹心迥三秋紫禁違經綸儒者事敢復嘆今非¶
　　　寺居柬王漢卿¶
<pb:KR4e0187_WYG_021-1b>¶
寥閴依清梵徘徊戀景暉可憐溪谷望不見芰荷衣鯉¶
躍思傳素花殘欲趂飛所驚年嵗異詎止惜芳菲¶
　　　程舜敷謫居海上問訊(二首/)¶
迢逓瑤臺客淒清銅柱秋蜃氛朝彩變鮫淚夜珠流槎¶
影通天逺嵐光接地浮深憐挂席徃何日度瀛洲¶
金闕虛仙望丹崖識漢功魯連非棄組安石忽乗風薏¶
苡悲形似靡蕪怨嵗窮征颿逢北上素鯉寄南中¶
　　　懐友¶
<pb:KR4e0187_WYG_021-2a>¶
獻䇿動京華還山種桂花從知卧金馬不及鍊丹砂五¶
嶽盧敖杖三秋博望槎伊人竟何在嵗嵗望蒹葭¶
　　　同江送從兄廷章之秦將取道入燕問官¶
分影悲連理鳴榔聽采蓮夏雲千里映湖草一帆懸漢¶
水南連郢秦闗北接燕無嗟歌和寡㑹見棄繻還¶
　　　贈王武庫入京¶
蕙省䇿天兵牙旌赴禁城長安朝日近司馬夏雲迎青¶
海連胡騎金微絶漢旌和戎非武略何日請長纓¶
<pb:KR4e0187_WYG_021-2b>¶
　　　寄楊實卿¶
燕歌别易水蜀道隔湘雲江栁年年綠攀條獨憶君啼¶
猿𣺌何在來雁不堪聞莫就成都卜𤣥經自有文¶
　　　髙洲劉述文¶
髙洲似赤城遶屋種黄精溪水桃花色煙林布穀聲記¶
年從漢魏混世狎公卿莫學劉郎隱尋山更得名¶
　　　將入衡山酬韻貽别李文輿¶
分袂懐蘭畹飛帆倚桂舟白雲何處所綠樹是南州古¶
<pb:KR4e0187_WYG_021-3a>¶
嶽連雲起清湘抱月流鳯笙如可望佇爾太清逰¶
　　　哭羅生汝奎¶
一日千秋别孤雲萬里心誰憐泉下士元是席中珍桂¶
館留殘榻玉壇空暮林髙深閟古調不為惜知音¶
　　　哭羅木夫(五首并序/)¶
十載江城面三年夜雨親道交久不厭志逸老能貧嵗¶
月憐分影乾坤隔幻身殘軀新讀禮感事倍傷神¶
彩服趨庭處烏巾對月吟橙溪秋自好椒醑爾難尋蝶¶
<pb:KR4e0187_WYG_021-3b>¶
夢無醒枕猿哀有淚襟思親悲似貌今日失知音¶
叔夜塵緣薄初平道氣深酒醒仍荷鍤身老不留金白¶
日哀迴駕青鸞𣺌去音臯比讀易事凄斷不堪尋¶
陰陰傷嵗暮厯歴對山原嗚咽泉聲斷蕭森桂影翻牛¶
衣空自去鶴樹竟難言長嵗歸鴻急荆丘日露繁¶
招魂路杳隔埋骨日幽陰嵗月芳蘭歇風霜宿草深羅¶
含留故宅鍾子絶鳴琴把劍悲重約題碑寄夙心¶
　余壬辰秋九月與三潭子泣别同江之渚時先大夫¶
<pb:KR4e0187_WYG_021-4a>¶
　在堂而余之逺行實出公期促迫期改嵗當假王事¶
　南歸省覲與三潭子必重晤得徜徉山中與菽水樂¶
　别未半朞而先大夫見背逾月則三潭子亦相繼摧¶
　逝明夏奔歸則與三潭子永隔而江渚之泣葢永訣¶
　矣哀哉乙未倚廬將畢追思故交心肺割裂遂抑鬱¶
　宣悲為輓詩八章雖於聲律之學或未諳識至於論¶
　世庶有徴焉矣¶
　　　贈羅仲良奉母之令應城¶
<pb:KR4e0187_WYG_021-4b>¶
仙舄度秋槎翩翩楚水涯琴和訟庭鳥綬綰夾城花地¶
潤通天澤星文動物華潘輿近鄉國為吏莫長嗟¶
　　　劉生¶
劉生多意氣執别嵗華深一葦不肯渡四愁空自吟春¶
江斜檻外暮雨對峰陰古調人多棄泠泠鳴素琴¶
　　　送從叔遵禹如白河(名惠言/)¶
弱冠振孤翰芳襟逐二難荆花春苑紫竹葉暮江寒日¶
向長安近雲依故國㸔丁寜萬里翼莫向一枝安¶
<pb:KR4e0187_WYG_021-5a>¶
　　　追徐子直至金山不及¶
迢迢江上雁離翼隔雲天未結芳蘭佩空歌伐木篇葦¶
殘人已逺潮去鯉難傳獨下徐君榻清輝共月眠¶
　　　贈大司馬東塘毛公征安南(二首/)¶
天王懐異域尚父逺専征萬里軍容動三年廟算成河¶
魁占上朔海若避前旌不待過銅柱交酋自請纓¶
禹貢要荒服虞廷干羽通誰云南極外不麗大明中兵¶
洗桄榔雨帆歸舶䑲風無令窮海國但數伏波功¶
<pb:KR4e0187_WYG_021-5b>¶
　　　江上作¶
孤棹寒江上離情落雁邉我身雲水似飄泊定何年同¶
旅非棠棣他鄉問杜鵑不知故園夜誰為客程憐¶
　　　㩦李見月¶
㩦李逢良夕明蟾落桂華離情屬秋暮兩地望天涯靈¶
藥空傳世清輝苦憶家闗山千里外盈晦動長嗟¶
　　　泛東湖¶
大澤聞彭蠡為舟泛碧灣天低疑拂樹波逺似侵山極¶
<pb:KR4e0187_WYG_021-6a>¶
浦多摧楫中流有宿菅澄清十年思川上動秋顔¶
　　　嘗奉先宜人過常山重經正值忌日感賦¶
哀節來何促慈顔去不歸筍輿難奉馭竹淚自沾衣寒¶
水聞悲壑疎林見逺暉不能五鼎養空駕駟車飛¶
　　　發北新闗初聞孤雁寄東牕叔¶
紫塞分寒影清江入暮深遥憐失羣翼還似獨逰情匝¶
月疑衰葦迷煙滯古城南歸書帛杳為向故園鳴¶
　　　唐應徳避暑郊居與林子仁訪之不得用韻寄¶
<pb:KR4e0187_WYG_021-6b>¶
　　　贈¶
出郭尋芳侣髙林絶世氛何知望雙翼無異隔重雲聽¶
鶴疑笙轉搴蘭感袂分托躬自有别不敢怨離羣¶
　　　譚御史巡隆慶(二首/)¶
繡斧向邉城蕭蕭驄馬鳴黄花經絶塞獨石樹前旌乗¶
月旄頭暗驚霜鶉尾輕何憂李廣輩塞外不横行¶
漢使出闗雄連山野燒空星文移畢口風色變雲中壯¶
士千金諾將軍百戰功即㸔揮白簡不數賜彤弓¶
<pb:KR4e0187_WYG_021-7a>¶
　　　贈鎮筸守備李將軍¶
武略重邉營兵符出禁城將星三楚動殺氣九溪横魚¶
鳥開行陣蠻夷服耦耕㑹湏靖南服重見拜西平¶
　　　歸興¶
家世由農圃乗春返故郊衣穿緣乆客書絶為慵交舉¶
耜㸔鶉火占風俯鵲巢平生存拙賦不嘆繫秋匏¶
　　　玉山贈詹少華給舍¶
早嵗甘辭祿他鄉重倚廬為園聊給食閉户自删書月¶
<pb:KR4e0187_WYG_021-7b>¶
影花間席苔痕門外車人生貴有托榮達竟何如¶
　　　同黄洛村宿羅田巖¶
心迹渾無繫行歌恣所如偶逢紫芝客邀入白雲居清¶
磬聞僧梵寒燈撿道書誰能甘役役徒使二毛疎¶
　　　自石埠夜棹𤣥潭¶
懐人適未逺宵逝獨揚舲為慰停雲思寜知清露零草¶
聲遙識㟁煙色近迷汀耿耿㸔河漢何期見聚星¶
　　　别劉良溪¶
<pb:KR4e0187_WYG_021-8a>¶
與君重識面居然見幽情如何二仲子獨高千載名急¶
雨春江白深林野鸛鳴此時憐把袂翻畏棹歌聲¶
　　　訪盧天啟¶
重訪意中人同逰物外春為㸔容鬢改始覺嵗年新疎¶
竹見山色高齋欵道真由來遯者逸勿謝徃來頻¶
　　　寄同年祝岣嶁(二首/)¶
孤厓懸古木秋月静蕭森獨坐忽忘去洲前江水深青¶
青山自逺胍胍嵗將陰已識鯈魚性投竿非我心¶
<pb:KR4e0187_WYG_021-8b>¶
君住衡山下春風幾嵗華石疑封玉檢水似注丹砂欲¶
訪前朝隱猶聞去路賖桃花開已徧雞犬為移家¶
　　　萬鹿園總戎卧病臨江邀晤天王寺¶
不矜萬户貴但愛五千文身病人誰問鐘殘性自聞慣¶
邀鹿苑士厭對虎符軍底事頻推轂憐君重報勲¶
　　　賦得青驄馬奉壽張石磐公¶
蹀躞青驄馬西來萬里秋駕車先豹尾立仗近螭頭一¶
别榴花地長年杜若洲時聞雲霧起龍友自相求¶
<pb:KR4e0187_WYG_021-9a>¶
　　　閒居¶
已謝市中喧巾車返故園詎云藜藿美聊免愧盤飱落¶
日沙邉㟁疎煙野外村不湏談至理事簡道應存¶
　　　夕泊文江邑中故人追餞至灘市¶
虛舟無所繫江上恣㳂洄故人不相捨日落且銜杯市¶
火深林見灘聲静夜來那堪當此際歸棹暗相催¶
　　　餞同年薛畏齋(二首/)¶
聞君亦報罷理楫遂東歸達者豈不適其如人世違嚴¶
<pb:KR4e0187_WYG_021-9b>¶
城虛暮柝舊館振春衣知向山中奕無心談是非¶
送君不忍别酌酒暫為歡塞馬誰論失江鱸今可飡買¶
田多種秫養竹自裁冠倘遇南來雁因風托素翰¶
　　　與邵綸¶
相逢春晩别煙月返孤州却憶少年日曾登萬嵗樓山¶
城朝映雨潮浦夕移舟欲寄離情去江流不解愁¶
　　　同年胡前岡母恭人八十壽詩(二首/)¶
崇閥凝繁祉慈闈積永年厯更五朝後名達兩宫前娯¶
<pb:KR4e0187_WYG_021-10a>¶
綵隨卿月行厨借御煙至今逾一紀福履益穹然¶
解愠風初至承歡月正舒節催長命縷年數後天書儼¶
席紛華佩克閭獻瑞珠只輸青鳥宴人世𣺌難知¶
　　　閒述¶
一近耰鋤業妨時怯送迎毎逢田父語漸見古人情夜¶
雨肥園菽春陰囀谷鶯為農豈無事大半是勤生¶
　　　避暑𤣥潭晤羅鎮峰兄¶
與君同逺俗問訊一何疎避暑逢高㑹連宵談道書逺¶
<pb:KR4e0187_WYG_021-10b>¶
江横雨勢虚閣振風裾但使無違願瀛洲定不如¶
　　　逢雁¶
幾時來塞下烽火近何如道路多知已寜無一札書江¶
鄉今苦旱瘴癘且難除處處多繒繳投身未可疎¶
　　　大墓山哭亡弟造夫(二首/)¶
骨肉俱如故音容爾竟沈可憐一抔土遂隔九原深執¶
手難慿夢何言可寄心亦知年向老猶自淚難禁¶
去路知何處頻驚諱日臨誰堪七年病猶繫九京心過¶
<pb:KR4e0187_WYG_021-11a>¶
雁書難到寒塘草自深秋風正蕭瑟更奈候蟲吟¶
　　　九日聞雁¶
江水斂寒色一雁下汀洲正此九日節忽來千里秋無¶
心問書帛幾日到衡州為報山靈道風高雲易収¶
　　　南嶽上封寺¶
絶地敞龍宫千峰擁祝融煙雲遙泛海樓閣盡懸空檻¶
俯湘中樹牕來天際鴻不湏談棄屣雙舄正乗風¶
　　　祝融絶頂石¶
<pb:KR4e0187_WYG_021-11b>¶
雲路轉高寒秋空入大觀石從雲漢取樹傍白榆㸔忘¶
語天休問齋心露可飡不因逰象外那解出塵難¶
　　　穿雲入方廣¶
雲裏度遙岑臨虚谷轉深石迷多伏虎樹隱獨聞禽乍¶
識為霖意誰明出岫心鴻濛如解語吾欲寄瑤音¶
　　　别方廣¶
坐石忽忘去買山無後期不憐生是寄翻以愛為悲門¶
憶曾題處松㸔初長時千年風與月來者自栖遲¶
<pb:KR4e0187_WYG_021-12a>¶
　　　出方廣道¶
齋心踰一七經義破三千黄葉石間路青松山下泉客¶
逰朝復暮禪定日如年回首鳴鐘處深林隔四天¶
　　　彭蠡見雁¶
秋過衡陽浦春還彭蠡居迢迢闗塞逺此去意何如水¶
濶飛難盡沙平影易疎歸來倘未晩為報故人書¶
　　　龍池¶
瀑布下千尋龍池煙霧深還將一勺水自洗百年心混¶
<pb:KR4e0187_WYG_021-12b>¶
俗緣何事勞形直至今浮蹤從此定塵土莫相侵¶
　　　晴日江上¶
春霽媚行逰春潮静不流衣薫疑日近棹動覺天浮纚¶
纚煙光合絲絲栁色柔江南風物美大半在汀洲¶
　　　移崆峒山莊¶
嗜寂能安土移栖欲近田還因數椽舊得此一區偏牆¶
短從山入庭虛待月懸寜知師儉意於分且宜然¶
　　　東隱¶
<pb:KR4e0187_WYG_021-13a>¶
林居乃其業豈曰逺塵紛日出親耕鑿山深斷見聞拙¶
無言作賦窮不送將文我已甘逃世年多未識君¶
　　　忠節祠前誠齋先生手植羅漢松¶
移根自祗苑遺愛為誠齋曾借琴書潤猶當俎豆階地¶
靈人自美風古色逾佳剪伐寜湏戒伊人衆所懐¶
　　　閏九日石蓮洞¶
季秋逢再閏佳節復重陽故向分陰惜偏忻九日長菊¶
遲如待客酒至且流觴莫厭登攀意良時未可忘¶
<pb:KR4e0187_WYG_021-13b>¶
　　　野燒¶
冬燒入雲端連山照暮寒隱峰霞欲爛銜嶺月初殘明¶
滅緣風度蒼茫隔水㸔因思闗塞地烽燧若為安¶
　　　洞中見月¶
西月下巖闗流輝絶壁間照巖分石勢穿樹落衣斑洞¶
壑龕燈淺樓虚齋磬閒貪㸔不成寐澗水逺潺潺¶
　　　聞劉龍山入洞¶
為期久不至忽枉暮相聞賴有巖頭石岧嶤可伴君野¶
<pb:KR4e0187_WYG_021-14a>¶
煙迷樹影舍火逺人羣坐聴風林葉能無客思紛¶
　　　贈何郡公入覲¶
上計㑹衣冠衝星五馬寒還因獻玉帛重得拜金鑾庭¶
瑞勲庸辨宫筵禮數寛聖躬勞萬國莫更述民艱¶
　　　癸卯十月十四日予生四十矣撫己自悲而有¶
　　　此吟¶
流光不可駐斜日再難晨不惑云希聖無聞祇畏人容¶
身依一室食力計三春却憶劬勞徳翻憐心動頻¶
<pb:KR4e0187_WYG_021-14b>¶
　　　貽相者¶
神解應難遇生涯早自知馬歸臂折後鹿失夢醒時嵗¶
乆惟存櫟朝饑且刈葵學農吾分滿肉食莫相期¶
　　　贈彭石屋翁(名簮靖州守/)¶
先生豈無慕終嵗卧丘樊傍石結山屋為園近水源春¶
來時抱犢月出自開門再見三年後嗒然忘所言¶
　　　别廷質弟還白河先廬¶
汝行遵漢水何日扣柴扉柱上題應舊門前樹幾圍屋¶
<pb:KR4e0187_WYG_021-15a>¶
烏存故愛鄰燭念餘輝父客如相問遲余共采薇¶
　　　寄同年程松溪¶
匪材慚附驥同詔入觀文何意遭逢日翻為聚散雲名¶
甘辭仕籍身復逺人羣多少酬恩意相㸔惟有君¶
　　　庭中鷦鷯來巢感而成詠¶
微鳥來相狎槍榆愜静觀幸無千里翼得共一枝安易¶
食疑量分深栖似避難謀生倘類此留滯豈湏歎¶
　　　李子謁選¶
<pb:KR4e0187_WYG_021-15b>¶
送子江闗别程途日向寒氊裘新試馬村郭屢傳餐時¶
偶多知已才高易服官期為清白吏共報主恩寛¶
　　　古佛堂¶
院古曇花隱門幽徑草侵三年尋故侣孤月到深林閉¶
户同齋食談經雜鳥音流塵縱滿席終覺少塵心¶
　　　代贈永州王劈泉别駕擢靖州王徃時自杭判¶
　　　守泗今還舊服惠流兩郡有遺思云¶
來去為州郡升沈數毎齊綬花還舊佩判草憶初題五¶
<pb:KR4e0187_WYG_021-16a>¶
馬行仍逺三刀夢更西楚弓雖可喻離者自悽悽¶
　　　寓天寜寺戚可大兄弟歸省¶
兩生來就傅適我卧精廬共器餐僧飯分燈讀父書思¶
歸緣問寢謀道豈懐居試論西河易離羣何所如¶
　　　書永慶寺壁次荆州¶
城陰背流水逺樹夕含風避客溪橋外逢僧野竹中問¶
名無以答齋食偶然同更向忘歸處方知過去空¶
　　　展先澗谷府君墓(四首/)¶
<pb:KR4e0187_WYG_021-16b>¶
秀川沈别墅春雨暗荒丘地古孤僧識(公墓乆失叔沔/徧訪之夢神指)¶
(其處醒以告/僧僧乃吐實)碑殘五字留(碑止谷先生之墓五字/至今存起初神童筆也)明堂¶
金石賦(公以賦中第明/堂賦至今存)幽宅鬼神謀不用疑天道人生¶
泡影浮¶
𤣥草烏蕪後青山自一丘善和書遂逸靖節誄空留生¶
死同秦臘(公生死/皆臘望)悲歡在國謀黄鐘閟大雅吾道幾沈¶
浮¶
廟題猶𣙜院宋室乆墟丘紫氣龍何在烏衣燕不留家¶
<pb:KR4e0187_WYG_021-17a>¶
緣酬國盡(公家號十萬盡/餉文山義軍)天亦忤人謀悵望前朝業煙¶
雲日暮浮¶
直躬偏疾惡華髮向青丘(公以劾賈似道/罷官年六十九)道繼雲林後¶
(公為饒雙/峰高弟)詩同山谷留(公係江/西詩𣲖)五噫空飲恨萬石不貽¶
謀嵗嵗逢寒食溪蘋帶雨浮¶
　　　訪隱原¶
入谷無機事邀逢任所之獨沿溪澗徃忽至夕陽期峯¶
影遙能辨松陰坐屢移暝來山下宿殘月二更遲¶
<pb:KR4e0187_WYG_021-17b>¶
　　　逰龍虎山(二首/)¶
心閒無所適高閣日慿欄虚谷多朝氣深林生暮寒猶¶
龍嗟見聖煉虎欲成丹二事吾何有逢人且共餐¶
坐乆竟無寐秋蛩鳴向人因悲虛甲子不及守庚申數¶
息知天度𡨕心養谷神翻憐塵世者何異夢中身¶
　　　嶺南令¶
邑險當新造才高特試難分疆百里儉敷政四隣㸔卉¶
服文移簡蚶田賦入寛無忘柔逺意聖主待民安¶
<pb:KR4e0187_WYG_021-18a>¶
　　　展先墓¶
生我不能養其如此日心縱令雙涕下難到九京深手¶
饋思常嗜心瞿感似音却憐返哺鳥夜夜繞空林¶
　　　訪劉晴川公雲津次白沙韻¶
誰信元城後今人亦可尋一生無妄語千載幾知音試¶
問獄中事何如嶺表心道南聞已乆君是指南鍼¶
　　　贈王西石明府赴召(二首/)¶
王喬為縣令何地不宜才堂案旁無草衙磚半有苔庭¶
<pb:KR4e0187_WYG_021-18b>¶
因疑訟出門為逺賔開此日雲間望飛鳬忽見催¶
遇事不辭難猶言畏曠官能探寃婦獄解辱富郎冠優¶
飾辭賔戲鄉音察吏奸明光今漸近從此㸔封彈¶
　　　寄萬鹿園¶
春賞逐陽和川逰澹夕波觀燈傳佛性聞榜答漁歌千¶
里人俱老終年夢幾過秋來仍斷飲將奈白雲何¶
　　　趙浚谷自徳州赴山西巡撫即韻寄贈¶
節鉞寄専征并州古鎮城令行傳陣肅恩激顧身輕一¶
<pb:KR4e0187_WYG_021-19a>¶
劍齊中出孤吟塞上行文雄經武略誰解得兼名¶
　　　將逰廬山别尹道輿樟墅¶
非無八口計其奈一身衰念與古人逺羞為兒女悲御¶
風隨所徃歸日尚難期不用傷流滯家庭自有師¶
　　　逰栗里¶
陶令罷官後西疇黍正滋至今栗里上猶見栁條垂山¶
氣佳如舊居鄰問不知誰能邂逅飲一醉冩心期¶
　　　東林寺¶
<pb:KR4e0187_WYG_021-19b>¶
因尋陶令迹偶過逺公廬鐘後空歸處溪邉一嘯餘石¶
如人聽法水向佛成渠葷酒非吾好寜緣戒律除¶
　　　與日者¶
少年矜壯志垂老竟無成身病疑增骨人逢但識聲買¶
山今已遂種菊晩初榮自達窮通理何勞問許生¶
　　　與相者¶
壯年甘勇退不得問麻衣隱卜閒情少尋仙舊念非試¶
㸔形已槁豈是遯能肥莫訝壺丘子今來示杜機¶
<pb:KR4e0187_WYG_021-20a>¶
　　　拜靖節墓¶
乆憎折腰事再拜向髙墳東晉非前日南山還暮雲將¶
持斗酒酹更以輓歌聞不飲緣何事低徊心已醺¶
　　　自佛手巖入慈雲寺¶
結茅應未乆初地暫相尋偶誦蓮花偈因憐祗樹深嶺¶
南垂佛手巖石對禪心莫作伽陵鳥終朝學梵音¶
　　　病¶
病卧遲開户心慵厭報書雨晴衣屢易豐歉室常虚卜¶
<pb:KR4e0187_WYG_021-20b>¶
命從來鵩加餐為得魚無能身已贅縱徤欲何如¶
　　　趙浚谷遣袁迪來寓答(二首/)¶
南浦袁生至傳來壠上書開緘驚改嵗問狀慰離居萬¶
巻明農後孤身破賊餘亷頗今未老誰與達公車¶
病多年復迫齒髮半凋殘喪室悲元亮衰門報耿繭心¶
將形待盡世以夢同觀惟有纓冠意悠悠未&KR0216;安¶
　　　余徙松原泰和張秋泉代余督治八旬乃返酬¶
　　　以是詩(二首/)¶
<pb:KR4e0187_WYG_021-21a>¶
横流居盡折别業晚仍移得遂龎公隱深慚鮑叔知梓¶
人揮鑿處圬者食功時屋漏能無愧將何報所期¶
平生無逺適代役竟忘歸力盡如同舍時移且敝衣菜¶
根甘不厭木屑慮無違版築今無夢空令遯者肥¶
　　　送李檀坡赴蘭陽教諭¶
講舍别秋霖江湖水氣深還過鹿門里暫慰雁行心井¶
邑東昏地絃匏西序音不知經術顯門下幾青襟¶
　　　聽友人送宋高郵守晁仲約事¶
<pb:KR4e0187_WYG_021-21b>¶
昔日江淮盜揚言勢不支修詞逺迎勞傾帑重齎持辟¶
宥猶争議封疆故有司誰知千載下此事亦多師¶
　　　曾月塘兄返家¶
亂後還鄉井憐君家獨全歸人惟有淚故里半無煙殺¶
氣秋仍結殘魂月共懸西岡蕪沒處可有舊書傳¶
　　　誤傳㓂至鄰曲盡奔¶
閭里亂縱横秋原暝色生争傳負芻至并作泣岐行道¶
逺多亡子風驚似驟兵荒村獨醒處空&KR0704;救焚情¶
<pb:KR4e0187_WYG_021-22a>¶
　　　永市¶
曉燒色何赤愁如烽火然幾人家尚在百里信難傳夕¶
鳥孤飛處秋山斷影邉攙搶何日掃不敢問遙天¶
　　　世光子赴鄉試¶
一經傳世業三試逐時髦旅聚湏安俗身單自惜勞朱¶
衣天有定寳鑑物無逃我愧科名乆何心望汝曹¶
　　　題江灣北川堂¶
林中重結宇正對采蘋洲婦汲常依墅賔來愛倚樓溪¶
<pb:KR4e0187_WYG_021-22b>¶
聲臨月砌屋影動春流莫訝人争席門前有白鷗¶
　　　訪族大安¶
安溪喬木好風露帶戡村人以同宗重居緣異地繁田¶
園忘嵗月文字問兒孫淳樸如吾里由來祖徳存¶
　　　北牕¶
林壑開𤣥奥山牕俯翠闉溜渠春澗合簾幙霽峰新牛¶
斗霄㸔劍藤蘿曉挂巾由來嵗寒意還屬晝眠人¶
　　　贈周侍御入京¶
<pb:KR4e0187_WYG_021-23a>¶
躞蹀玉花驄驕嘶栁葉風驚㸔直指使重謁大明宫主¶
聖勞虚聽民難待實封不徒桓典似但使要途空¶
　　　贈廬陵翁明府入覲¶
玉帛㑹明堂丹青入大常重經門下省應識殿中香製¶
錦憐奇彩垂裳多寵光鳯池行視草螺渚有甘棠¶
　　　桂太傅輓章(二首/)¶
聖主敷殊共明公際寵靈滄溟開日月紫極静風霆美¶
植出連茹勞歌盡采苓可憐康濟䇿寂寞閟幽扄¶
<pb:KR4e0187_WYG_021-23b>¶
金臺初獻䇿彤管受咨詢寳劍虛知已青芻愧古人十¶
年操别鶴千載著傷麟日暮寒江上孤雲對白蘋¶
　　　雨中陪同年朱刑部謁子陵祠和韻¶
昔人垂釣處潭影自閒雲出處雖異路賞眺暫同君扣¶
門驚谷鳥微雨薦溪芹此夜占星聚應聯列宿文¶
　　　贈曾子貞應貢入京師¶
蕭散愛林居聞君逺上書幾年懐照乗千里謁公車清¶
廟時當頌朱絃音正疎新知不恨晚應薦馬相如¶
<pb:KR4e0187_WYG_021-24a>¶
　　　舟中對月¶
旅行無與晤初月在江干共載中流去遙隨永夜㸔注¶
陰深灌木抱影散平湍但取明珠近寜為滄海歎¶
　　　寄友人¶
與君十載别聞已二毛新却憶同逰處誰為强徤身逺¶
江長映户隱几對芳春我已捐簮紱無為苦避人¶
　　　送王編修懋中省覲歸無錫¶
畫舫乗秋發斑衣愛日遲歸㩦西掖綬行詠北山詩江¶
<pb:KR4e0187_WYG_021-24b>¶
雨鱸魚白山田粳稻垂而翁投紱早莫更滯還期¶
　　　胡臺史國材見枉¶
避囂逺城市卜築依江村琴樽時自適車馬不聞喧忽¶
枉靈臺史因傳相宅言為語流泉地吾生在灌園¶
　　　羅邦懐大守出衛山書箑索題¶
寒枝斂真色嘉蕋競芳叢誰章兹物美置君懐䄂中掇¶
英動逺涉飲馥得承風慎勿輕捐棄幽情吾所同¶
　　　覽鏡¶
<pb:KR4e0187_WYG_021-25a>¶
把鏡千憂起如聞影答形將心忘愛惡察物任分明衰¶
向愁中集癯從病裏生前途知幾許何事不遺情¶
　　　夜歸¶
宵逝逢初霽山深述所如疎星浮野水涼霧暗村墟谷¶
應疑呼侣林昏錯問居始知勤四體不獨有長沮¶
　　　尹道輿㑹試禮部¶
三年期共學别去意何如暮就旅人宿朝呈天子書時¶
平道易偶命達志寜疎莫念江潭老林塘已卜居¶
<pb:KR4e0187_WYG_021-25b>¶
　　　王生新舉鄉試便赴禮部(名宗熹/)¶
少年榮薦達挾䇿向明君揖遜公卿重聲名郡國聞謀¶
身先擇術憫世在繁文縱有高車貴相如未可羣¶
　　　賀祠成¶
時日練柔剛追先啓户堂即㸔蘭滿砌不讓杏為梁世¶
世藏遺服年年獻侑觴還聞歌祖徳頍弁有輝光¶
　　　暮坐¶
隱几不知暮喧喧瓦雀還下簾疎雨後虚室一燈閒聞¶
<pb:KR4e0187_WYG_021-26a>¶
反聲如脱思微識近頑從兹悟真性正在有無間¶
　　　讀易¶
陰陽不相離徃來環轉然此中有逆順當機之後先無¶
極生太極可以譬逆數二四雖未生得一乃其據¶
　　　知機吟用康節韻¶
先物謂之幾旁行且入微有無未分處主宰不移時得¶
者湏忘意知之莫泥詞雖從静裏得却向動中知¶
　　　謁濓溪先生祠墓(三首/)¶
<pb:KR4e0187_WYG_021-26b>¶
匡廬開曉霽懐古見芳襟溪水清堪遡林風静自吟山¶
如蓮乍發庭與草俱深此日生芻奠還同執贄心¶
　　　其二¶
外物等銖塵方知貴在身一抔誰不共四海此常親地¶
似依防墓鄉猶近楚鄰築場來已晩願作掃除人¶
　　　其三¶
軻死誰為繼寥寥千載悲寜知無極語始應聚奎期南¶
矣道方啓歸與樂在兹初平還我輩聽語恨非時¶
<pb:KR4e0187_WYG_021-27a>¶
　　　趺坐¶
兀兀類株拘晨興忽及晡息深非一氣坐乆祇單趺榻¶
外千峰静門前三嵗蕪諸生莫請業意句愧先儒¶
　　　老至¶
少年能幾許已復迫衰期氣鋭終防道心醒毎過時積¶
疑忘後悟微病静中知一見真吾在形骸豈足私¶
　　　中秋憶亡弟¶
耿耿夜無寐見月倍凄其節迅人逾逺天高氣自悲影¶
<pb:KR4e0187_WYG_021-27b>¶
憐連理樹身愧在原詩不遇長生藥空梁安可期¶
　　　夏幽道中¶
晨征覽衣露磴折歴峰雲地險風多烈林深日易曛山¶
禾霜後實鄉語客中聞人事隨情好吾行得所羣¶
　　　訪李少舫故宅¶
鳯毛人所羡雁帛嵗難違詎謂升堂日夫君不復歸省¶
蘭虚夜篆墓草怨春輝哀些能聞否招魂欲剪衣¶
　　　送女兄夫周龍岡北上(三首/)¶
<pb:KR4e0187_WYG_021-28a>¶
自嗟兄弟寡况忍復離羣對粥空懐姊加餐此贈君齎¶
持心莫効去住跡從分勿以家為念吾甥俱有文¶
　　　其二¶
少年㸔授館母氏愛無分具食求常嗜延賔待異聞貴¶
遲占命屢别久寓書勤此意今誰憶空餘吾與君¶
　　　其三¶
結茅依野樹巷僻少來車落葉滿庭下寒山半雨餘忽¶
言京邑去因憶貴交踈問訊休相及為農久廢書¶
<pb:KR4e0187_WYG_021-28b>¶
　　　暑病思石蓮洞¶
慣在巖下宿今結夢中思石室不知夏泉流無盡時崖¶
深臨眺乆徑逺送歸遲誰忍經年别空懸翠壁詩¶
　　　送饒湖田憲使入京¶
病身無復徤忍聽雁離羣彭蠡秋風後淮南木葉紛鼓¶
鼙新戰士齊魯舊監軍年壯堪酬主鐃歌幸一聞¶
　　　葛山王思畏七十¶
去年從朋好同舟遣子隨達觀疑有慕禄養似非期事¶
<pb:KR4e0187_WYG_021-29a>¶
簡貧常足情深惠屢推親心知所畏垂老不忘思¶
　　　壽竹園秀岡兄六十¶
蓮洞時相見芳醪毎共持忽㸔四嵗長已至六旬期岡¶
上松初秀庭前桂幾枝顧予頭且白先寄社中詩¶
　　　觀奕¶
藏身隨地足動著便堪疑兩利計為上交鋒機已危毎¶
當拂心處頗嫌収手遲旁觀今更審鷸蚌莫相持¶
　　　景徳鎮觀御器¶
<pb:KR4e0187_WYG_021-29b>¶
塼埴周官舊祠禳漢畤専從知器尚白始合道中𤣥玉¶
食金鋪上瑤壇壁月前因憐塵土質猶得報陶甄¶
　　　子陵祠¶
漢庭懐舊德獨愛水雲身白髮一竿暮青山七里春江¶
流閒嵗月夜景湛星辰千載荒祠下停舟日幾人¶
　　　寄高郵太守劉松宇¶
符竹臨何處朝朝雲水身望鳬來屬令過鷁識嘉賔粳¶
稻千家市菰蒲四郭鄰最憐荒嵗後初有醉醒人¶
<pb:KR4e0187_WYG_021-30a>¶
　　　劉見川太守誤期晤¶
病卧愛林居覉留冦亂餘誰能城市隱空却夜逰書避¶
地皆戎馬藏身且蠧魚知君不由徑隨地可虚徐¶
　　　送曾文洲赴建寜祭酒¶
八閩稱望郡祭酒職尤清不對鞭笞事惟聞絃誦聲諸¶
生傳命令六藉校章程問政誰頻過時牽舊令情¶
　　　贈黄勿齋赴永明令¶
羡君初試邑入境及春和五嶺分疆處三苗互市多餌¶
<pb:KR4e0187_WYG_021-30b>¶
魴堪譬政馴雉定聞歌莫厭山城逺蕭湘一帶過¶
　　　龍母黄孺人六十¶
不負夫君托能成令子才斷機知學進減食為賔來庭¶
桂秋芳滿江魚曉燕開願言萱背永常獻菊花杯¶
　　　乞巧¶
人間多道路天上亦風波卧㸔雙星轉聞當七夕過神¶
猶甘處野智不及踰河祠禱憐兒女紛紛奈巧何¶
　　　皇厓壇晩¶
<pb:KR4e0187_WYG_021-31a>¶
丹閣俯晴空瓊花散晩風龜疇㸔禹畫鼇極見皇功檻¶
外雙虹轉雲中二鳥通只湏乗下舄從此度珠宫¶
　　　金山寺¶
碧山開法鏡金地絶塵緣龍藏元依水珠筵盡在蓮靈¶
鼉聞夜梵馴鳥下朝煙不用懐三島臺高接四天¶
　¶
　¶
　¶
<pb:KR4e0187_WYG_021-31b>¶
　¶
　¶
　¶
　¶
　¶
　¶
　¶
　念菴文集巻二十一¶
