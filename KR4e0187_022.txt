# -*- mode: mandoku-view; -*-
#+TITLE: 念菴文集
#+DATE: 2015-08-25 00:24:44.306812
#+PROPERTY: ID KR4e0187
#+PROPERTY: BASEEDITION WYG    
#+PROPERTY: JUAN 卷二十二
<pb:KR4e0187_WYG_022-1a>¶
欽定四庫全書¶
　念菴文集巻二十二¶
　　　　　　　　　　　　明　羅洪先　撰¶
　　七言律¶
　　　初登第¶
愧無三䇿報明昌漫徹金蓮到玉堂撫己豈堪陳亮並¶
知人空被帝堯光兩生欲出湏周禮千載曾經笑楚狂¶
温飽平生非所願君臣今日繫綱常¶
<pb:KR4e0187_WYG_022-1b>¶
　　　寺中有懐¶
城西古寺居仍僻閣上鳴鐘春正晴初日影迴雙塔迥¶
遙天聲斷片鴻明鄉園白髮音書少嵗月金閨感慨生¶
使命告期那可遽慿䦨空有望雲情¶
　　　四月十二日經筵躬展御書賜宴左順門¶
談經内殿重司存妙簡儒英奉至尊親仰天顔承玉几¶
巧當日色上金門御書躬進鳴陽頌仙醴均沾湛露恩¶
翻愧班行稱獻納五年初侍紫薇垣¶
<pb:KR4e0187_WYG_022-2a>¶
　　　社日¶
社曰日暄風氣鮮溪光野態簇春妍低飛燕子劇自語¶
㸃注桃花嬌可憐蜡虎青郊争袨日蟄龍𤣥澤欲浮煙¶
因思宰社還酬國轉對新芳倍惜年¶
　　　答張子昭訪論¶
月舟橋下泛秋陰石埠村西暮雨深鳬渚參差前度影¶
鶴絃凄切别来心吳碑岐鼓留天地周雅唐風辨古今¶
𡨕討憐君蘿薜興真詮遲子鳯鸞音¶
<pb:KR4e0187_WYG_022-2b>¶
　　　除夕感懐¶
徃日三元開寳厯近臣五夜奉金鑾圭璋徧入羣方獻¶
絃管常留萬嵗歡憶自霜華飄故國毎依春色望長安¶
探鈎傳炬俱恩澤作頌觀風獨倚嘆¶
　　　展先墓¶
石埠新封草欲萋長年寒食雨交淒千秋栢寢誰知鼎¶
七字延陵空有題海岱氷霜思定逺塞垣金鼓罷征西¶
君章見説階蘭長大樹蕭蕭烏自啼¶
<pb:KR4e0187_WYG_022-3a>¶
　　　重寄楊達甫¶
憶昔春盤坐綺筵苑花宫栁惜芳年吹嘘詞賦揚雄晚¶
搖落風霜宋玉憐三晉河山開節葢五湖村曲卧雲煙¶
鳯毛麟角終池閣鷺振鴻𡨕極暮天¶
　　　程舜敷春暮同江宴㑹遇雨¶
仙舄飛騰驚故人華筵慶洽敞名津楚天雲雨巫山夢¶
江草珮環湘浦春萍梗故依芳席合鳥聲巧逐和歌新¶
誰知别去鍾期調今日重聞流水濵¶
<pb:KR4e0187_WYG_022-3b>¶
　　　泰和劉生寫盤龍先塋碑文有贈¶
澄江夕照動文舟桐水朝雲坐翠樓雨浥峰文當户出¶
草迴春色共人留彩毫漫逐𤣥螭舞錦石驚㸔紫鳯逰¶
劉幹向来詞翰客豈聞淪落向龍州¶
　　　屠郡守擢徐州兵備¶
吉郡樓船縈别情彭城金鼓動秋聲煙霜淮海連三輔¶
闗鎮燕呉控二京圯下風流今寂寞沛中雲氣尚縱横¶
銷兵已試甘棠地推轂無忘細栁名¶
<pb:KR4e0187_WYG_022-4a>¶
　　　九日述懐¶
幾年秋色倍離憂九日閒情滯一丘菊蕋不憐高士老¶
萸房空憶古人留疎林露纈隨風下平郭煙綃盡日浮¶
曾向高臺賦鴻鵠至今遺調在滄洲¶
　　　與羅道旋泛舟¶
扁舟同水共追尋黄葉蒼葭起素陰江雨霏霏孤雁逺¶
野雲幂幂萬峰沈桂枝晩抱連蜷色菊蕋秋憐寂寞心¶
搖落未湏賡楚調高山意在有知音¶
<pb:KR4e0187_WYG_022-4b>¶
　　　贈友人應貢¶
雲檄星軺郡邑催天都台省急羣才龍泉自遇張華使¶
駿骨湏登郭隗臺帆帶楚雲隨鳥逝席移江月聽猿哀¶
獻賦莫陳封禪事漢壇秦畤久莓苔¶
　　　龍窟道中懐友¶
細草深松坐息機碧山丹壑暮忘歸十年襟袂三秋隔¶
千里音書一雁稀遲景况逢葭菼滿幽期更與菊花違¶
澄江淡月懐人處不為清霜自濕衣¶
<pb:KR4e0187_WYG_022-5a>¶
　　　贈張學士¶
天祿談經今十年薇花雞樹阻雲煙毎㸔彭蠡孤鴻影¶
欲寄延津雙劍篇臺上黄金聞買駿江南綠草聽啼鵑¶
漢廷自有封禪賦留滯何湏嘆馬遷¶
　　　同孫江陰登二島有作次韻奉贈¶
與君春日别春明青𤨏遥憐去國情江縣碧桃花已暮¶
秋風黄菊酒初醒煙迷雙島疑珠珮山繞孤城作畫屏¶
何事皂囊虛綵筆獨令漁父得知名¶
<pb:KR4e0187_WYG_022-5b>¶
　　　毘陵舟中懐唐荆川¶
江雲幂幂接城隈野水依依去纜催鳴葉豈堪霜後聽¶
離鴻况在雨中来漢庭金馬多龍友呉國青山空鳯臺¶
為近秦淮夜歌地秋風三叠使人哀¶
　　　曾梅臺參議自釋逮移閩藩道遇貽詩次韻酬¶
　　　贈¶
聞君直道振綱維燕獄霜飛六月時白璧毎憐人共棄¶
黄金不嘆旅無資憐才聖主原恩貸許國公卿重論思¶
<pb:KR4e0187_WYG_022-6a>¶
誰道羽毛驚彈射亦從霄漢得差池¶
　　　贈張良夫應天通判¶
秋風桂殿醉瓊筵鴻雁分飛十五年競道金陵新别駕¶
不殊畫省共登仙鳯凰臺下留殘草蘆荻洲前起素煙¶
三輔五陵多俠貴㸔君治行漢廷傳¶
　　　至全椒贈戚南𤣥¶
重雲離翼阻天涯千里登堂憶嵗華𤣥鬂已非前日影¶
黄金猶是别時家濠梁北去多秋水勾曲南来定暮霞¶
<pb:KR4e0187_WYG_022-6b>¶
安得吹笙王子晉相携雲外采丹砂¶
　　　髙郵除夕¶
盂城簫鼔動春妍湖上雲霞接海天客裏寸心仍逺道¶
燈前孤影又殘年因聞爆竹思兒態為見新桃憶舊㕓¶
一紀近臣虛寵渥不知應制屬誰先¶
　　　過彭城哭先大夫¶
二十年前試綵衣碧油幢影媚春暉重攀遺栢烏猶滿¶
空望飛雲鶴不歸門下徤兒多白首帳前俠客半金緋¶
<pb:KR4e0187_WYG_022-7a>¶
河流便作千行淚難遣人間此恨稀¶
　　　詹府讌集次許松臯太保韻(三首/)¶
青陽啟禁倚𤣥倉匕鬯新承萬嵗觴園綺衣冠因漢出¶
圖書河洛應辰良雲從五色龍池近日抱重華虹渚旁¶
競道貽謀過徃聖早㸔六傳滿文昌¶
禁垣佳氣鬱蒼蒼東府登賢舉慶觴白虎然藜俱大雅¶
金臺買駿豈留良傳經直日来氊上應令乗春侍輦旁¶
却愧微涓酬少海也從托乗奉明昌¶
<pb:KR4e0187_WYG_022-7b>¶
鳴珮朝歸曙色蒼盍簮筵啟薦華觴寵銜已荷如綸重¶
主器還欣比玉良班接貂蟬𤣥圃上身沾雨露墨螭旁¶
聖功不數宣猷頌定啟千秋寳祚昌¶
　　　左順門捧勅授日本使臣¶
聖朝柔逺重絲綸罷直傳宣候紫宸東海無波通信使¶
上天有語屬詞臣捧来𤨏闥龍文動賜向彤庭象譯頻¶
不是為儒稱載筆玉堦豈得置微身¶
　　　十月朔奉天殿頒厯¶
<pb:KR4e0187_WYG_022-8a>¶
天王玉燭調三極太史銅儀協八風淑令早從三殿下¶
韶華還與萬方同堯年喜戴頻書考周祿虛縻幾獻功¶
錯訝朝来霜氣薄春陽已滿大明宫¶
　　　送郭檢討省覲歸山西¶
軒車曉日發長安恩詔寜親寵數寛去路共嗟金馬貴¶
還鄉偏重綵衣歡鳯凰池上春相待蟋蟀歌中嵗欲䦨¶
况是雲中烽火後采風無爾緩歸鞍¶
　　　長陵¶
<pb:KR4e0187_WYG_022-8b>¶
永安宫闕啟秋城紫殿岧嶤白露明萬嵗已占天夀並¶
千靈還擁地維成銅泉日逺空神御玉食時来展聖情¶
不識當年文字侣攀髯誰切輓歌聲¶
　　　十月六日千秋節賜宴¶
列秩青宫已二年昌辰初得醉恩筵風前露醑千秋重¶
天上雲和九奏傳東掖早聞迴綵仗内庭應徧賜金錢¶
自愧菲才無以頌重華長願似堯天¶
　　　奉贈梁司徒罷官歸金陵¶
<pb:KR4e0187_WYG_022-9a>¶
功成得罷尚書奏丹詔從知惜老臣已長子孫留報主¶
欲尋行輩少歸人山中徑路猶殘草江上鱸魚且問津¶
不羡剡溪恩澤賜五湖應并與閒身¶
　　　别蔡鸞¶
十年為别賦滄洲毎對燕雲憶舊逰今日分岐猶似昔¶
青春雙鬂已成秋學農吾逐長沮徃隱市誰知季主憂¶
别後相聞慿塞雁豈堪重上望京樓¶
　　　任城對雪¶
<pb:KR4e0187_WYG_022-9b>¶
紛紛暮雪阻任城春入官河水未生栁色無端虛二月¶
雁聲何事到三更南歸舟楫汀沙逺北望闗山野樹横¶
賈誼少年多涕淚豈知漢室自昇平¶
　　　西湖積慶寺觀宋理宗皇帝及帝昺閆妃遺像¶
　　　二首¶
千門精衞擁星躔何事栖遲寄梵筵日角早聞還九地¶
春容猶見傍諸天霧知龍袞香偏合花對仙桃色倍鮮¶
空使萬方歌萬夀豈期身世總歸禪¶
<pb:KR4e0187_WYG_022-10a>¶
金銀宫殿玉為筵記寫君恩施佛年綵繢至今留梵月¶
土堦誰復戴堯天王孫日逺悲春草神女雲来泣夜泉¶
四海為家猶是幻等閒興廢豈湏憐¶
　　　望鄉¶
京國銜恩罷秩還煙波日暮近鄉闗已無猿鶴移文怨¶
且共漁樵對語閒幻迹識從榮宦後道心堅自險途間¶
歸家若問躬耕處五栁門前有碧山¶
　　　入鄉¶
<pb:KR4e0187_WYG_022-10b>¶
長辭羇紲諧初願年入鄉園似解酲市上已慚司馬季¶
丘中或遇楚狂生心憐多病能知藥可想同聲喜聽鶯¶
所幸為農䝉帝力荷篠豈用學逃名¶
　　　歸田¶
疎賤何心與物猜敝廬歸去正蒿莱灌田漸解憎多事¶
種樹方知養不才手錄道經閒自誦門臨秋水晩慵開¶
過從亦有鄰翁語又喜寛租詔令来¶
　　　食新¶
<pb:KR4e0187_WYG_022-11a>¶
少年毎羡巢由事慚愧塵蹤今始歸路入風波知地險¶
物經寒暑識天機秘書初撿神農語朝服更裁處士衣¶
此日倍懐明主徳秋風已飽故山薇¶
　　　八月十日萬夀聖節感述(予登第一紀止己/丑庚子與兹慶賀)¶
長安玉幣慶堯天中夜嵩呼萬國傳綵仗幾回陪暫入¶
青山今日思空懸腐樗自分終投谷桃實曾聞數漢年¶
却恐班行同輩在周南猶為史談憐¶
　　　中秋酌客¶
<pb:KR4e0187_WYG_022-11b>¶
客嵗長安旅思多鄉闗迢逓阻煙波毎㸔葉落驚秋早¶
不到山深奈月何繞樹今無烏鵲恨倚䦨還對白雲歌¶
晦明物理吾何計不惜青尊醉薜蘿¶
　　　寄永州别駕七泉表叔¶
瀟湘西望鳥飛還分郡猶聞意自閒雲裏有山多種秫¶
月明無事亦開闗檄傳化及三苗外訟罷行多雙樹間¶
借問濓溪逢舊主幾人吟弄對潺湲¶
　　　秋日玉虛山齋¶
<pb:KR4e0187_WYG_022-12a>¶
深秋獨院野塘横覽巻空含萬古情漁父早知從玩世¶
丈人何事苦逃名雁来彭蠡時將晩菊近柴桑色更明¶
寵辱向来那可得祇餘秋水似心平¶
　　　王筆峰參政聞予歸田有寄倚韻奉答¶
疎狂元恃主恩深九死餘生荷徳音不為敝帷全舊馬¶
豈容疎網縱羈禽籬花采采三秋色江水悠悠萬里心¶
此日白雲迷世路獨煩問訊到深林¶
　　　同年呉雲泉棄官南歸有贈¶
<pb:KR4e0187_WYG_022-12b>¶
與君同榜復鄰州十載飛騰獨寵優兵馬東川唐節度¶
簡書闗外漢諸侯忽聞夢雨翻巴曲不待秋風歸楚舟¶
直道古来多屈抑幾人身退志俱酬¶
　　　贈黄洛村㑹試禮部¶
三年身與白雲盟别去空山憐道情春發洞中誰共偶¶
雪深江上自孤征萬言今合酬明主一刺何曾謁上卿¶
經術本資儒者用况逢人已重黄生¶
　　　甲辰新春¶
<pb:KR4e0187_WYG_022-13a>¶
歸田三見户桃除四十蹉跎又嵗餘身任衰容寜問卜¶
家無長物但傭書藉陰暗惜孤根草狎性閒窺逐隊魚¶
競道南枝春色早擬將樹藝候吹嘘¶
　　　奉陪雙江先生訪舊石屋¶
僻居春日苦離憂獲奉巾車訪昔逰共出羊腸窮逺道¶
幾㸔魚泳坐臨流孤雲無繫身常徤一劍相擕志已酬¶
不遇辭榮甘混迹豈應清論在林丘¶
　　　䝉菴陳君六十始舉子詩以賀之¶
<pb:KR4e0187_WYG_022-13b>¶
年周六十初生子白首初諳襁褓方間齒翻從先甲數¶
肖形應共大年長門前父客猶多徤架上儒書已久藏¶
不獨晩成古器使顯名正待掌珠光¶
　　　冬夜讀書¶
新晴别館夜何其擁褐寒忩讀楚詞月色半庭人語静¶
松陰滿地客眠遲聞鴻倍覺江村逺望斗方知閣道移¶
自分一生同木石安居何恨遇清時¶
　　　周冷塘憲副雪中見訪¶
<pb:KR4e0187_WYG_022-14a>¶
同住深山與世違逺勞雪徑訪巖扉但教夬履從人笑¶
何有高歌和者稀如玉喜臨庭院樹飛花偏逐芰荷衣¶
袁生一榻蕭條久豈為衾寒又促歸¶
　　　訪雙江公用見貽韻¶
身世俱為不繫舟毎逢春色憶同逰翠微山逺迷朝樹¶
白水亹高迥暮樓竹葉幸陪今日醉桃花能為主人留¶
林中知有𤓰田在豈用相憐談故侯¶
　　　送胡仰齋工部還京¶
<pb:KR4e0187_WYG_022-14b>¶
賜酺同醉鳯樓前省署分違各嵗年自着草衣来社雨¶
㸔牽錦䌫别江煙苑花向日迎官騎岸栁隨風繫釣船¶
身貴不煩懐舊侣菲才何意賦甘泉¶
　　　讀京華舊稿¶
少年高揖談王道今理殘編愧舊封世事白雲終莫定¶
故人青鬂豈重逢閒垂書幌穿斜日坐聽樵歌對晩峰¶
却笑儒冠空結束此身已向逺逰慵¶
　　　曾梅臺赴貴州總憲¶
<pb:KR4e0187_WYG_022-15a>¶
新恩豸服嶺南還繡斧乗春下百蠻三楚别来初轉夏¶
五溪西去但逢山簡書夜傍星河逺畫㦸晴臨雉堞間¶
誰數牂牁通漢使王章今過七星闗¶
　　　輓富田羅汝奎兄弟¶
白雲已逐水東流空有啼鵑送暮愁窮巷誰題凡鳥在¶
殘書應伴蠧魚休雙墳寂寂青峰雨一夢悠悠素草秋¶
為見桃花倍惆悵春風何事不相留¶
　　　太保司馬毛公歸田投贈¶
<pb:KR4e0187_WYG_022-15b>¶
三邉百粤仰威名獨握兵符十二營頻賜寵衣分御府¶
宻投勝算中皇情身閒不俟成功後道直終令衆論平¶
暫使山林增氣色白雲還待慰蒼生¶
　　　寄座主張水南公¶
楚江歸去愜林栖春草萋萋四望迷藥長得知更伏臘¶
醉逰常不辨東西道從川上行時見詩向忩前翠處題¶
分與白雲為伴侣致身何以報提攜¶
　　　夀外父大僕曾符翁時年七十九(二首/)¶
<pb:KR4e0187_WYG_022-16a>¶
十五年前學二疏自甘白首棄金魚閒推易數因留注¶
懶對鄉人故索居冠制喜從周禮後人材愛説孝皇初¶
伏生强徤斯文在暇日頻来問尚書¶
深林住久忘機事破壁頺垣一草堂掩户未緣經月雨¶
敝裘猶帶十年霜不攜稚子能穿屐自抱童孫㸔倚床¶
共道明年逢八十無心重問渭中璜¶
　　　衡山歸别王生有訓劉生行甫石頭山下¶
名山子解從師去窺得金書大禹文山洞不知秋葉改¶
<pb:KR4e0187_WYG_022-16b>¶
仙橋直與世人分還家猶待湘中月贈客曾収石上雲¶
聞道天台堪採藥春風能否復隨羣¶
　　　湘江懐古¶
秋風江上易生悲寂寞寒流去欲遲漢室幾人憐賈傅¶
楚狂今日弔湘纍長沙地近家誰識漁父歌殘舟自移¶
縱為天涯多徃事至今斑竹尚低垂¶
　　　次禾川黄郡公追餞水頭¶
日暮江深寒欲愁使君露冕来同逰高歌不避魚龍夜¶
<pb:KR4e0187_WYG_022-17a>¶
幽事况兼蘆荻秋石勢逺疑横赤壁灘聲静憶轉黄牛¶
酒殘别去潭煙宿楓葉明朝一釣舟¶
　　　重别何謝二子羅漢寺¶
寒催歸思欲辭君去去臨岐不忍分言向同心那有盡¶
酒當垂别自難醺岸邉斑竹初収雨江上青山已散雲¶
此地知君重徃過定攀庭樹憶離羣¶
　　　湖上望匡廬次前韻¶
廬山叠叠翠光寒宿靄浮嵐春未殘一葉扁舟人獨徃¶
<pb:KR4e0187_WYG_022-17b>¶
萬峰落照晩宜㸔移居欲訪陶元亮避俗休疑管幼安¶
石乳雲芝知久待漁郎且莫問儒冠¶
　　　安慶弔余忠宣公墓¶
淮南兵甲正紛紜不為酬恩始立勲城上女牆頻易主¶
池邉神道獨憐君一身自許生無負數口還從死有聞¶
此後觀風求國士不知誰屬似將軍¶
　　　登報恩浮圖懐龍溪¶
金陵南郭化城居景物依依六代餘華榜猶懸中使勅¶
<pb:KR4e0187_WYG_022-18a>¶
寳函常䕶上乗書燭龍夜夜留金㙮靈鷲朝朝映綺疏¶
却憶山陰王子輩昔年曾此話𤣥虛¶
　　　訪戚南𤣥用徃年韻¶
别去躬耕楚水涯思君嵗嵗損容華江天獨放逰人舫¶
草樹重尋隱者家竹下門庭閒鳥雀席間言笑帶煙霞¶
守雌知悟𤣥虛理煉性寜湏九轉砂¶
　　　静海寺留别何善山¶
不知曼倩是仙逰一月春風李郭舟彭蠡煙波㸔旅雁¶
<pb:KR4e0187_WYG_022-18b>¶
金陵城郭别官騶明時莫厭為郎晩落日偏當餞客樓¶
記取雙魚頻問訊潮聲夜夜到江頭¶
　　　程松溪司成清明日見訪獅子山¶
金陵風日正清明忽聽春山伐木聲嵗月二毛空自數¶
雲霄一羽竟誰成虞廷典樂官仍重漢室臨雍禮更榮¶
為羡酬恩將道術江湖簑笠且逃名¶
　　　訪唐荆川¶
千里相尋到草堂蕭然隱几一庚桑心緣忘物幾無懼¶
<pb:KR4e0187_WYG_022-19a>¶
道在憂時苦自强機發定知穿伏虎書多曾不畏亡羊¶
别来鄙吝今如失可是君身舊姓黄¶
　　　别荆川¶
懐君嵗嵗苦相望一月春風去處忘臨發幾回留解槖¶
無言還似待傾囊幸俱見索形骸外恨不同生寂寞鄉¶
家住名津書易寄莫緣諱姓懶題將¶
　　　贈心漁錢公¶
前身東海丈人流處世真同不繫舟欲抱釣竿思逺去¶
<pb:KR4e0187_WYG_022-19b>¶
毎歌漁父任行休嚴陵地近常留夢巧餌機忘不用鈎¶
昔日巨鼇誰得手三山疑在越溪頭¶
　　　贈王龍溪¶
故人在念那能别一見山陰坐暮林屢向目成知偶合¶
不將言應一觀深十年已去為何計千里臨分獨此心¶
莫抱鳴琴惜来意楚江流水待同音¶
　　　夜雨玩易¶
風入南樓雨乍殘蕭蕭萬籟動新寒閒忩藜火虛相映¶
<pb:KR4e0187_WYG_022-20a>¶
晩嵗韋編静自㸔日月互精圖已顯乾坤非畫見應難¶
根源若道無消息何事堯夫獨弄丸¶
　　　先天¶
圖書曾識先天象却恨無言自仲尼豈意二千餘嵗後¶
更聞三十六宫詩(三十六宫之説始於邵子以反覆卦/觀之即六十四卦反覆含隂陽意故)¶
(曰朝屯暮䝉又/曰損益見義)天根已屬陽生候月窟初含剛反基説¶
向世儒渾未悟不知康節果誰師¶
　　　次康節觀物吟¶
<pb:KR4e0187_WYG_022-20b>¶
生地生天别有身身藏天地豈為貧有無不測終何物¶
動静之間難語人寅到戌時觀月窟子連申處起天根¶
天根月窟分朝暮識得未分方是春¶
　　　病危效康節體¶
病勢熏心力莫支獨將天命自推移古皆有死幾足䘏¶
今若虛生安用為總為浮漚終欲化若求真夢却成癡¶
世間誰是調元手漫誦逍遥有所思¶
　　　病起自警¶
<pb:KR4e0187_WYG_022-21a>¶
五尺身軀一丈夫百年事業竟何如毎思曾㸃三春樂¶
豈用康成萬巻書物我同觀從混俗見聞俱冺似逃虛¶
古来豪傑幾先定肯向迷途錯駕車¶
　　　屠竹墟有貽次答¶
中年學道負心期始信楊朱亦泣岐擾擾漸忘聊自遣¶
空空僅似有何知倘逢南郭堪相偶解讀西銘不恨遲¶
底事别来如對面問君可是破羣疑¶
　　　别寜逺桃生世南求學記¶
<pb:KR4e0187_WYG_022-21b>¶
幾年欲放濓溪棹今見舂陵故里人冉冉浦蓮應自好¶
青青忩草幾回新圖書待爾傳無極風月於吾覺有神¶
此去得師應自别酒中且贈一丸春¶
　　　贈錢緒山¶
澤國初逢不記年一回相見一泠然伊川易在涪州後¶
康節逰從四十前同俗意常隨獵較答言時亦借魚筌¶
此行不是尋常别為向春風自放船¶
　　　赴雙江公約入安成¶
<pb:KR4e0187_WYG_022-22a>¶
十年農圃未知貧漫惜花飛淚濺巾一宿巖厓逢道侣¶
倍憐章句誤儒身閣中曉雪千峰静洞裏寒梅一夜新¶
報道春江發春賞前汀可有問津人¶
　　　西樓雨中寄戚南𤣥¶
春雨春雲黯不収溪聲亂處獨慿樓琅琊山好人常醉¶
彭蠡煙深雁欲愁六籍恨窺千古晩百年誰放一身休¶
謫仙舊有匡廬興期在銀河八月秋¶
　　　東廓先生貽連山書屋落成詩次韻奉贈¶
<pb:KR4e0187_WYG_022-22b>¶
憶從石屋訪行窩幾共雲闗掩薜蘿一見自慚違道逺¶
無言更覺飲人和六經同異多新語萬物逍遥有浩歌¶
竊比舞雩吾所志年年將奈暮春何¶
　　　與張以敬曾于徤夜坐¶
虚堂清夜寂無喧漸覺年来語尚煩却笑空持儒者籍¶
可誰親見聖人門魚筌得處終難譬鹿夢醒来豈復存¶
好景待人眠不得三更霜月上孤村¶
　　　邃夫弟初入南雍¶
<pb:KR4e0187_WYG_022-23a>¶
頻収家問為兄慰初試鄉心覺汝難資遣聊同從外傅¶
縱觀况已到長安半年曾讀西銘未一飯誰將國士㸔¶
留得父書相待久幾多勲業在儒冠¶
　　　送尹道輿㑹試¶
經綸自屬吾儒事温飽何嘗慮見侵况是義方同尹母¶
可無善養似曾參萬言為試陳王道一飯應知待士心¶
但得廟堂多爾輩豈妨枯槁卧山林¶
　　　呉雲泉初逰石蓮洞¶
<pb:KR4e0187_WYG_022-23b>¶
山中古洞初歸主林外穿雲逺共君石作蓮花疑半折¶
僧如迦葉可為羣未湏説法来猿聽恐有遺書似鳥文¶
去處莫言隨所遇年年風月待平分¶
　　　夀同年胡前岡六十¶
文章禮樂與時違早賜明恩暫賜歸慣學兒嬉緣母在¶
乍親農事識人稀傳書久謝京華逺注易曾窺造化微¶
同榜少年吾亦老料君萬事已忘機¶
　　　夀桃林一愚伯八十¶
<pb:KR4e0187_WYG_022-24a>¶
早知世道等浮煙不恨南枝春色偏自分若愚甘在谷¶
豈因抱一學談仙情忘逐子東征日道合嬰兒太上篇¶
見説伏䖍猶强記將無恩詔訪高年¶
　　　洞中屢辱龍塘兄惠詩次韻奉酬¶
獨眠深洞不知曉屢逓飛雲似見君豈為風波曾試險¶
故尋麋鹿與為羣因酬詩内蓮花句却掩忩前貝葉文¶
笑謂奚童好歸語雲間世外此從分¶
　　　夀桃林龍塘母孺人八十¶
<pb:KR4e0187_WYG_022-24b>¶
誰能綵服易華簮嵗嵗躬耕力自堪懶種桃花稱作宰¶
愛依萱草號宜男貞名早逐梁鴻隱善養惟聞尹母甘¶
何意古風今尚在毎將樂事向人談¶
　　　洞泉戲吟(二首/)¶
微涓出谷是何年行止隨時豈自憐欲接衆流將助海¶
倘容尺地即瞻天納汚不畏迷空鑑枉道還聞作怨絃¶
此去桃花休帶取漁人曾未識溪前(右洞贈泉/)¶
滴瀝寒厓不記年下流何意動人憐甘從辟地能隨物¶
<pb:KR4e0187_WYG_022-25a>¶
得遣歸田敢怨天洗耳自疑難飲犢知音誰許似鳴絃¶
料君堅白應難轉留取無心對影前(右泉答洞/)¶
　　　平陽勘雙江獄事¶
聖朝閲獄體羣臣功罪還將問吏民無恤共憐沈灶地¶
不疑豈愬誑金人胡来借箸謀安出事徃吹毛語太頻¶
回首晉陽成樂土安危當日屬誰身¶
　　　奉期龍塘惺厓特峰三君重逰石蓮¶
身世能將視片雲巖栖豈必魏元君夕窺蘿月時留影¶
<pb:KR4e0187_WYG_022-25b>¶
朝聽溪禽自笑羣屋似披襟中野處石如浮梗亂波文¶
朅来不信通靈地且試浮香坐夜分¶
　　　夀王母金孺人九十¶
王母從来海上仙春風九十又華筵世由鳯閣絲綸貴¶
家是烏臺甲第先婚嫁即㸔俱白髪蠶桑能數幾滄田¶
門前桃樹纍纍實應待千年入夀篇¶
　　　青原山次韻共緒山龍溪¶
春服相尋秋始逢講堂分席更朋從石林清晝揮松麈¶
<pb:KR4e0187_WYG_022-26a>¶
山閣微風起暮鐘道損自甘同輩後神閒漸識古人慵¶
溪邉夜語休輕答莫有當年聽法龍¶
　　　湖上别龍溪¶
河汾門下幾人過屢見其如遽别何一月齋心仁義外¶
三年横口是非多諸生避席從相問童子濯纓来和歌¶
我亦投竿傷嵗乆欲随東去釣滄波¶
　　　夀桃林一愚伯九十¶
丈人九十身長徤閭里過從舊識名就養久聞朝市事¶
<pb:KR4e0187_WYG_022-26b>¶
觀書還辨古今情當門樹老曾㸔種在學孫多自教成¶
行輩祇今誰得似季方年齒近難兄¶
　　　桃林竹塢翁七十¶
宗家家慶似君難七十容顔尚渥丹兄弟俱為王國傅¶
祖孫常顯大夫官林桃含色凝春酒塢竹繁陰閲嵗寒¶
習静邇来忘味久壺觴遥阻共賔歡¶
　　　贈特峰兄令永定¶
親民自屬為儒事今佩銅章百里中官署乍開當嶺月¶
<pb:KR4e0187_WYG_022-27a>¶
蠻音慣聽問鄉風林烏日下庭堦静壠雉春多野戍空¶
令譜傳来君第幾美名期與古人同¶
　　　舟過泥塘喜雨峰師泉偕至夜話有作¶
溪水初生春棹開溪邉野草綠於苔白駒客至芳情合¶
青嶂煙多暝色来物態自新人欲老道緣何在語難裁¶
對君静夜增愁思安得同登日暮臺¶
　　　顔兩江六十夀詩其壻陳兩湖翰林代索¶
供奉先朝遇寵私後人文物自應奇移家尚記從瀘水¶
<pb:KR4e0187_WYG_022-27b>¶
選婿終應向鳯池江上花開春未晩門前車至酒能釃¶
當筵不用酬賔戲祇誦聞鶯應制詩¶
　　　寄呉九山(名紳莆人時為徳興教乃翁諱希由/先君同年進士其生同年月日遲數)¶
　　　(時卒同嵗遲五/月俱止憲副)¶
嚴君出處類而翁生死悲歡嵗月同異域長嗟難問鯉¶
逺書何意逐来鴻青峰湖上官齋晩白露山中壠樹風¶
不待牽衣方下淚孤雲相對恨無窮¶
　　　雙江公赴薊州中丞¶
<pb:KR4e0187_WYG_022-28a>¶
薊門天險重王畿立待中丞笑解圍開府旌旗占陣色¶
行邉草木動兵機潮河川上秋城壯山海闗西晩燧稀¶
應是笑談尊俎上古来常勝在知微¶
　　　午日青原山中共善山晴川東廓明水諸公燕¶
　　　序¶
一徑穿雲萬木深高厓曲檻晝蕭森同心人與蘭熏對¶
多病身逢艾節臨自笑行蹤經石滑誰從聞性辨鐘音¶
年来漸識忩前草不借菩提樹下陰¶
<pb:KR4e0187_WYG_022-28b>¶
　　　題歐陽監丞祠¶
使丞出塞無歸日古鎮新祠多烈風尺寸地皆先世有¶
存亡身與列城同亦知北地重来急且表南朝一介雄¶
生氣九京那可作亂蟬高樹夕陽中¶
　　　是堂俞憲使枉顧兼惠高文恨不相值寄以言¶
　　　謝¶
幾年同調嘆離居出谷誰疑客到廬江夜泊舟遥問舍¶
竹齋燒燭更留書欲為後㑹期何定却愧前知信不虚¶
<pb:KR4e0187_WYG_022-29a>¶
滿篋瓊瑤無可報螺川同水𣺌愁予¶
　　　㑹荆川歸¶
不出深山今幾年湖邉又上李膺船芝城夜雨初憐别¶
巖寺松風且寄眠自笑多岐成役役何如一息守綿綿¶
歸来尚喜庭柯在欲話相逢已㗳然¶
　　　考正劉忠愍公諱日(公為王振所害事秘不傳/先行人如墉記公以六月)¶
　　　(二十一日卒於獄二十三日其家始得/訃於是連三日為諱日葢疑之也悲夫)¶
身亡底事論遲速疑信元闗筆削權華袞有褒湏繫日¶
<pb:KR4e0187_WYG_022-29b>¶
貂璫何力敢移天魯公生氣誰云死石顯陰謀自合傳¶
多少白頭還牖下姓名能得幾人憐¶
　　　贈黄洛村¶
羅巖亦是濓溪地君屬河汾入室人似水早聞千頃量¶
築場曾許六年身秋曹囊筆將書考晝市投珠不見珍¶
却喜舞雩歸未晩春風多少栁條新¶
　　　贈王存齋貢京師¶
谷平門下幾人留病懶憐君賦逺逰囊裏殘經仍獻闕¶
<pb:KR4e0187_WYG_022-30a>¶
旅中孤嘯獨登樓栁迷濟水逢初雨月滿長安及早秋¶
聞道漢朝儒術顯公卿何日薦張侯¶
　　　題瑞金縣銅缽山¶
層巒草樹隔煙村雞犬人間寂不聞松籟夜歸天外鶴¶
樵歌曉散擔頭雲閩山西入都成畫綿水東来盡有文¶
眺罷勿懐陳石路仙蹤欲問採芝羣¶
　　　石蓮洞留黄洛村¶
經年不坐蓮華石絶壁煙霞費剪裁望月臺高沈竹篠¶
<pb:KR4e0187_WYG_022-30b>¶
負暄巖轉暗莓苔厓邉籍草閒聞鳥洞口攀蘿亂落梅¶
底事逺来黄叔度孤舟江上屢相催¶
　　　丙午附何善山工部舟泊南康偕劉良溪王有¶
　　　訓予弟邃夫同逰開先寺重来何劉已逝不覺¶
　　　澘然¶
旅中聞笛自堪悲況是深林欲暮時重照古潭雙鬂改¶
舊逰芳草幾人隨能詩何遜今安在入洞劉郎杳莫期¶
蹋徧千峰黄鶴逺素書無路報相知¶
<pb:KR4e0187_WYG_022-31a>¶
　　　九仙臺遥夀陳明水公¶
雲霞東望數峰高海上何年熟碧桃却憶含香趨帝闕¶
早從止輦見人豪青原對雨春風暮雪浪驚秋夜夢勞¶
處處詠歸童冠侣興来且莫賦離騷¶
　　　訪練中丞故墅¶
三洲煙草暮江濵未問遺墟淚下頻破塜有山歸别主¶
(指何氏/所據山)逺孫無食寄貧鄰百年天地誰非幻萬古君臣¶
獨在身莫道高名能隱禍風塵多少不歸人¶
<pb:KR4e0187_WYG_022-31b>¶
　　　午日青原山同東廓師泉原山諸君再叠戊申¶
　　　韻¶
野寺春殘花不逢舊逰麋鹿故相從佛身自對庭前栢¶
僧病猶鳴夜半鐘解識樵夫從姓隱欲酬客問覺言慵¶
聽經他日傳開士誰是今生脱骨龍¶
　　　青原山三叠前韻¶
久欲逃禪機不逢葛藤滿地竟誰從未知臨濟因何棒¶
那用羅㬋第二鐘溪上草深逢雨霽巖頭花落報春慵¶
<pb:KR4e0187_WYG_022-32a>¶
暫来忽去頻年事舌在休疑學老龍¶
　　　青原山中贈答劉五齋郡丞四叠前韻¶
沛國遺民今再逢幸於蓮社暫過從忘機相對閒慿几¶
善問何言答扣鐘澤畔行吟寜有慕人前禮法且教慵¶
年来愛誦高人語賢則蛟之聖則龍¶
　　　三月晦日訪胡前岡長溪新居有贈¶
鳯凰池上早聯班共卧滄洲遂不還十嵗養生惟種樹¶
一㕓寄跡阻開闗煙霄日逺高臺静蘭&KR0581;春深别院閒¶
<pb:KR4e0187_WYG_022-32b>¶
邂逅對君俱過客肯將欬唾落人間¶
　　　節推劉龍山六十夀詩五叠青原韻¶
夫君襟度可常逢汛水尋山未厭從慣忤上官甘解綬¶
愛眠終夜不聞鐘笑談對客機全少妻子謀身計更慵¶
此道便堪全静黙豈湏堅白問孫龍¶
　　　重登海天樓有懐王龍溪尹道輿¶
高閣慿䦨思惘然舊逰回首又經年山陰留滯歸舟後¶
薊北飄颻去雁邉樹影乍疑人侍側江流猶見道參前¶
<pb:KR4e0187_WYG_022-33a>¶
風塵已覺閒人少得共閒時信有緣¶
　　　旅懐(六首/)¶
赤壁春霄客未眠正逢孤鶴下江煙簫聲忽起還連棹¶
月色相㸔獨扣舷千里旌旗他日夢一尊懐抱幾人憐¶
攀厓欲盡臨流興回首長空已劃然(右逰/赤壁)¶
木蘭家傍翠芙蓉窈窕猶傳采葛蹤去日一身當萬里¶
至今孤塜壯千峰羅襦色借祠前草明月心懸壠上松¶
誰道女郎兵所忌儒冠曾幾識邉烽(右過木/蘭山)¶
<pb:KR4e0187_WYG_022-33b>¶
黄鶴樓前秋水長江天北望逺蒼蒼白雲千載歸何處¶
此日孤吟自夕陽蘋蓼又圍新睥睨汀洲猶見舊艅艎¶
誰家短笛城頭起不為煙波有故鄉(右望黄/鶴樓)¶
洞庭南望水雲鄉一棹秋風憶岳陽波静霽山分桂粤¶
漲清朝雨在瀟湘頻聞戎馬驚溪獠一卧江湖逐楚狂¶
不為雁聲催嵗晩月明隨處有滄浪(右憶岳/陽樓)¶
三年廬阜歴千峰蓮社花宫處處逢聽瀑乍疑龍起鬬¶
窺巖常躡虎遺蹤燈来絶壑僧初定雲滿虚堂曉未鐘¶
<pb:KR4e0187_WYG_022-34a>¶
悵望風林秋又改故吾空在却疎慵(右對/匡廬)¶
　　　聞司馬雙江聶公致政志喜¶
司馬中朝獨運籌静觀羣䇿力兼収鐃笳獻捷詞多遜¶
襁褓延恩寵自優許國勉承周太保全身終屬漢留侯¶
幾人拖玉能完璧回首煙霄楚澤樓¶
　　　寄夀松溪少宰六十¶
君齒相先七嵗强㸔花曾共少年塲貪聞夜語忘更漏¶
聯趣朝班觸珮璫别去升沈成老大近来學問喜歸藏¶
<pb:KR4e0187_WYG_022-34b>¶
傳家定有伊川易面對何緣到草堂¶
　　　夀大宰羅整菴公八十¶
功成早納尚書履道直頻刪儒者書木榻嵗深曾幾卧¶
草庭春在不教除六經得友千年外四海憂民一飯餘¶
空使聖人勞側席肯同尚父載安車¶
　　　寄贈青田明府李君株山五十(并序/)¶
　株山君以丙辰九月五十在禮曰艾服官政當經營¶
　四方之時而君之學進進不已甚宜於民故不以年¶
<pb:KR4e0187_WYG_022-35a>¶
　為祝而婣友之情有不釋者則為頌其作邑之美以¶
　為青田慶然政成而陟明即青田亦得乆専而有也¶
　君講學以淑士塹城以衞民出其餘力手撰縣志而¶
　鑒戒畢備其他可述甚多稍俟病健當為次第書之¶
出入公庭毎戴星諸生環席聽談經能摧海寇奔三舍¶
更起山城衞百靈宦迹屢書心已白藥爐久廢鬢常青¶
縣人可有攀留計王令仙鳬此暫停¶
　　　題廖氏草亭廖為吉陽先令公後¶
<pb:KR4e0187_WYG_022-35b>¶
仙令功多食報豐至今家在舊花封衣冠尚想攀留日¶
宅里猶存清白風嵗長子孫遺樹老門容車馬古人同¶
草亭閒處看馴雉還似當年化魯恭¶
　　　王生養明共宿洞中有呈次韻¶
劚土誅茅憶昔年移家常住尚無縁因㩦石髓堪遺客¶
不為樓居便得仙蕉滿厓扉從鹿隱田分泉溜共人憐¶
閉門儘有纓冠事莫道濓溪祇愛蓮¶
　　　周中孚六十¶
<pb:KR4e0187_WYG_022-36a>¶
文塲早嵗衆相推却訝明珠屢見遺白首書多還授子¶
青山家在不餘貲生徒帳下先聞禮閭里門前毎決疑¶
當日漢庭儒術重伏生九十作經師¶
　　　丙辰除夕¶
日日分隂知自惜未湏今夕倍憐人鏡中土木從形改¶
地上龍蛇與嵗新泛蟻且傾殘臘酒聞雞便屬隔年身¶
石蓮洞裏田堪種負耒還思及早春¶
　　　丁巳六日洞中作是時春已踰旬梅萼未吐¶
<pb:KR4e0187_WYG_022-36b>¶
山田十載自開荒(自丙午冬開洞/至是適十年)毎覺春来澗水長簡¶
出不縁堪却老忘饑真可代休糧牕前聽鳥知林静洞¶
裏烹茶愛草香何事梅花開獨晩似留孤潔對羣芳¶
　　　丙辰十一月六日與莆田洪元修王生養明族¶
　　　叔爾相族弟惟亨至洞别去幾二年矣慨然有¶
　　　思¶
巖栖擬逺人間世翻為山深到日稀石室雨苔還繡几¶
洞門秋草欲鈎衣舊鄰餉客穿松至幽鳥驚人繞竹飛¶
<pb:KR4e0187_WYG_022-37a>¶
留謝煙霞寫青壁此身来去本忘機¶
　　　丙辰七月十一日作(乙卯是日病幾殆/)¶
旅病經時久不除鄉闗千里滯音書鼠肝已分將形改¶
駒隙寧知又嵗餘塞上悠悠從去馬池中圉圉幾生魚¶
眼前只合論身後得失何從辨實虛¶
　　　内弟曽龍陽五十¶
趨庭上國憶青春回首俱為半百人食果早聞酬客戲¶
看花曽擬換儒巾兩家莫逆今三世百口相看在一身¶
<pb:KR4e0187_WYG_022-37b>¶
況是于公門户大暮年舊學更須親¶
　　　康盤峰陸北川兩方伯沈陸川馮養白兩憲使¶
　　　見枉敝廬予自蓮洞追趨不及謝以是詩¶
久共長沮學耦耕人間何事得虛名家徒四壁勞車馬¶
身在千巖阻送迎星聚幾逢聨珮客雲飛難寄報瑶情¶
所欣問俗能忘勢不訝山居禮數生¶
　　　中秋與陳兩湖蕭雲臯曽龍陽謝維世劉純甫¶
　　　待月垂虹巖¶
<pb:KR4e0187_WYG_022-38a>¶
共坐深巖掩薜蘿向人獨奈月明何縱饒白髪難禁酒¶
莫對青山不放歌石有道情留洞榻天將秋意到庭柯¶
囊琴雖好無弦在空負年来借聽多¶
　　　丁巳秋重至青原有感六疊舊韻(二首/)¶
入谷尋源久未逢空花落盡欲誰從慿欄此日看秋水¶
隔院何人扣暮鐘衰壯自憐身是幻將迎不為病方慵¶
㸃睛且袖閒来手敢道長廊少畫龍¶
故侣三年多不逢尺書迢逓寄無從深林落葉溪邊路¶
<pb:KR4e0187_WYG_022-38b>¶
明月空山霜後鐘飲向錫泉心自味坐看泥塑念俱慵¶
思公語在還誰得翻憶儒家説見龍¶
　　　壽族叔鳯山七十¶
羅含有後重家聲住向深山嵗幾更身謝儒冠縁肖子¶
庭分賔席少難兄結廬不計頻移徑種樹還因識養生¶
怪是菊花開獨晩故留尊酒縱閒情¶
　　　别江静齋起復如京師¶
大雲寺裏分題日甘露山中燕語時嵗月二毛君自健¶
<pb:KR4e0187_WYG_022-39a>¶
風塵一鶴衆誰知横經東海専門避讀禮中園赴闕遲¶
儒術古来多薦達豈無隆貴重師資¶
　　　送趙子良起病赴試¶
家居㕓市勝於山醉裏逢人亦解顔真息動時常似病¶
習心忘後儘能閒姓名今入權衡内蹤跡終看宇宙間¶
當日東莱知陸子豈無秦鏡到江闗¶
　　　送周龍岡赴嘉興經府¶
早知立雪事名賢岐路栖遲不計年書記拜官趨㩦李¶
<pb:KR4e0187_WYG_022-39b>¶
風流開幕對芳蓮夜航聲識吳人語晩稻香分海邑田¶
為問舊時佳麗景干戈凋謝幾家全¶
　　　偶閲己丑讀巻記感賦記出函谷學士載余登¶
　　　第事為詳¶
漢室曽推策治安長沙謫去嵗應闌知人總負臨軒問¶
明主誰云遇巷難往迹已陳俱屬夢病身垂老豈堪官¶
縱捐微禄還虛寵稼獵胡能解素餐¶
　　　寄李鵞州海州¶
<pb:KR4e0187_WYG_022-40a>¶
秋山獨掩白雲居早嵗交親迹近疎五馬喜臨東海郡¶
片鴻忍對北風書清淮畫舫遥趨府斥鹵荒村屢駐車¶
莫嘆把麾勞撫字折腰縣令視何如¶
　　　寄劉鳯西太平節推¶
封疆直接秣陵闗尊酒常懐采石灣詞客留家知郡美¶
訟人空獄羡官閒蛾眉月滿秋臨水牛渚烟消曉見山¶
況是上皇膏澤地科徭應未擾民間¶
　　　送劉松宇太守補郡如京師¶
<pb:KR4e0187_WYG_022-40b>¶
禁足空多送逺情連朝風雨水初生牀頭白酒夜須醉¶
天際青山春正晴池草吟成過采石腰花班入謁承明¶
曽聞舊郡歌来暮定有人争問姓名¶
　　　寄朱鎮山中丞廵撫山東¶
青春瓊樹麗彤庭玉斧登臺鬢未星日近泰山多曉色¶
風行東海少塵㝠得年不用移齊粟考牧還聞誦魯駉¶
填撫正資清静理片言肯向葢公聽¶
　　　夜與胡荘溪毛世卿叙故有感¶
<pb:KR4e0187_WYG_022-41a>¶
壯年逺道訪相思千里征鴻未可羇偶與舊遊談往事¶
不知今夕别何時境如昨夢醒来失詩向誰家醉後竒¶
蓬鬢蕭蕭吾已老祇餘初服得心期¶
　　　張寒泉丈人詩来擬予文山一峰之列時以外¶
　　　遊未縁接使既下世其嗣中丞雨偶以稿聞次¶
　　　韻奉誄并謝夙心(二首/)¶
鵬鷃非倫亦借聲翻因知已愧平生九京地逺空留語¶
百世風高可附名避俗守雌甘黙黙懐人聞鳥憶丁丁¶
<pb:KR4e0187_WYG_022-41b>¶
鳯毛已是雲霄侣報徳惟思晩結盟¶
迢逓寒泉氷玉聲蒼厓飛灑白雲生兩賢比迹心應古¶
四韻孤吟詩有名清廟不逢歌奕奕空山時復聽丁丁¶
瓊瑶欲報今何處敢棄餘生負舊盟¶
　　　蔡白石中丞巡撫河南用韻奉贈兼謝留别¶
瑶華將使别青林節鉞新承寵渥深中土喜瞻衣豸日¶
南方空切愛棠心河流春色登臺見嵩嶽晴光倚軾吟¶
不識持衡意何似可容江省借重臨¶
<pb:KR4e0187_WYG_022-42a>¶
　　　大慱存齋王君自沙縣致仕初歸對飲有贈¶
萬鍾一芥莫殊觀出處如君衆已難身喜還家真屬我¶
老知憐㓜勝居官深秋叢菊霜前賞返照千峰雨後看¶
同學幾人今幾在一尊為夀且為歡¶
　　　贈泉口果齋姪郡守自嵩明代滇南按察進冬¶
　　　至表¶
緹管吹葭動紫宫九重獻夀萬方同寶函捧自滇南至¶
玉帛徐從闕下通暫代外臺遥就日親瞻内殿共呼嵩¶
<pb:KR4e0187_WYG_022-42b>¶
陟明況值三書考應寵天書御閬風¶
　　　夀曾石岡六十¶
夫君長我二年强鬚髪相看獨未蒼愛子能輕朱紱貴¶
宜家常對紫荆芳喜看耕釣兒童狎懶著衣冠櫛沐忘¶
聞道佩茱能益筭況逢明日是重陽¶
　　　送伍敦夫張以敬萬曰忠周崇甫羅庭猗曾于¶
　　　健劉静之㑹試¶
千年口義與心傳垂老襟懐未灑然却羨歩趨堪致逺¶
<pb:KR4e0187_WYG_022-43a>¶
莫酬問難似攻堅制科子静人應識甲第文山世所賢¶
今古此身難再得相期定在品題前¶
　　　送果齋姪之嵩明¶
昆明東北龍城起迢逓煙雲鳥道通六詔分符州最近¶
三湘移牧秩還同傳車萬里霜楓外齋閣千峰野霧中¶
到日錦泉春正美早行阡陌問民風¶
　　　寄祠部曽見臺君¶
虞廷聖帝嚴三禮漢署仙郎典百神天上壇花陪位近¶
<pb:KR4e0187_WYG_022-43b>¶
夜中詞草御題新歸從散直還躬養静愛齋居得煉真¶
誰向春曹留世業獨㸔章奏説先臣¶
　　　重别曾于健㑹試便省覲¶
三年漫賦結交行一室那堪送逺情心望北辰因夀母¶
身歸南省有難兄旅中常共春暉色榜下還兼晝錦榮¶
却問長安鐘動處可殊他日瑟希聲¶
　　　夀泉口山泉姪六十¶
得失何湏更問天時當指使且怡然千金不博閒中樂¶
<pb:KR4e0187_WYG_022-44a>¶
萬事休尋夢裏緣静對江梅還結子醉㸔社櫟可忘年¶
里中能幾交逰在試論何人福最全¶
　　　鳯西劉君自太平節推入賀萬夀適擢武選有¶
　　　贈(是時閩南㨗後往先/君掌武選故有末聯)¶
金鑑千秋獻玉京當塗司理早知名忽遷百將専衡地¶
正聽三陲奏凱聲鐵劵少侯隨下拜錦衣近戚避前行¶
署中㕔壁題名處先號如存可有評¶
　　　寄賀髙鼇石擢徐州郡丞¶
<pb:KR4e0187_WYG_022-44b>¶
巴城别去憐遺政棘部新遷共舊藩官號貳車分職簡¶
階仍五品列銜尊勸農漸識南中候問俗時聞徼外言¶
更想觀風隨刺史緹屏終日接朱幡¶
　　　别茶陵火田尹南甫尚御尚期尚程德先夀先¶
　　　諸君¶
兹逰幸得與君同楚水吳山千里東溪館琴書分曉月¶
石田禾黍動秋風舟過衡嶺重湖外家住雲門萬木中¶
聞道長安期射䇿莫疑吾道有窮通¶
<pb:KR4e0187_WYG_022-45a>¶
　　　送戴蓮塘令漳浦¶
山居同是濯纓人出宰漳南近海濵簾捲浦雲逢化蜃¶
席移島月照懐珍陳書莫計𤓰期日退食應憐菜色民¶
承乏况聞當嵗歉㸔君此去試經綸¶
　¶
　¶
　¶
　¶
<pb:KR4e0187_WYG_022-45b>¶
　¶
　¶
　¶
　¶
　¶
　¶
　¶
　念菴文集巻二十二¶
